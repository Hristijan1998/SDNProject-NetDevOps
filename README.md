# SDNProject-NetDevOps

Имплементација на SDN мрежна оркестрација со Containerlab и NetDevOps пристап


Современите мрежни системи бараат високо ниво на автоматизација, флексибилност и брза имплементација на услуги. Традиционалните методи за рачно конфигурирање на мрежи се недоволни за сложени SDN и cloud околини, поради што се развива NetDevOps пристапот, кој овозможува програмско управување и автоматска оркестрација на мрежната инфраструктура.

Во овој проект е прикажана примена на NetDevOps концептите преку Vibe Coding, со симулација на SDN мрежа базирана на Open vSwitch и централен SDN контролер. Мрежната топологија е дефинирана со помош на Containerlab и YAML конфигурациска скрипта, со еден контролер и четири софтверски прекинувачи, кои овозможуваат логичка сегментација и VPN функционалност помеѓу крајните уреди.

Дополнително, разгледана е можноста за автоматизација со Ansible, со цел целосно автоматско поставување на OVS bridge-еви и OpenFlow правила. Иако имплементацијата не беше целосно успешна поради технички ограничувања и недостапни Docker image-и, проектот ја демонстрира практичната вредност на NetDevOps пристапот и потребата од континуирано тестирање и одржување на автоматизациските скрипти.

Во рамки на проектот е направена и компарација помеѓу класичниот Open vSwitch пристап и P4 програмските switch-еви, при што е заклучено дека OVS нуди лесна имплементација, додека P4 обезбедува поголема флексибилност и програмска контрола врз обработката на мрежниот сообраќај.
